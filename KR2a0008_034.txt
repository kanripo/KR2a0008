# -*- mode: mandoku-view; -*-
#+TITLE: 班馬異同
#+DATE: 2015-08-24 22:19:43.096354
#+PROPERTY: ID KR2a0008
#+PROPERTY: BASEEDITION WYG    
#+PROPERTY: JUAN 卷三十四
<pb:KR2a0008_WYG_034-1a>¶
欽定四庫全書¶
　班馬異同卷三十四¶
　　　　　　　　　　　　　宋　倪思　編¶
滑稽列𫝊第六十六　　　史記一百二十六¶
孔子曰六藝於治一也禮以節人樂以發和書以道事¶
詩以逹意易以神化春秋以道義太史公曰天道恢恢¶
豈不大哉談言㣲中亦可以解紛¶
淳于髠者齊之贅婿也長不滿七尺滑稽多辯數使諸¶
<pb:KR2a0008_WYG_034-1b>¶
侯未嘗屈辱齊威王之時喜隠好為淫樂長夜之飲沈¶
湎不治委政卿大夫百官荒亂諸侯並侵國且危亡在¶
於且暮左右莫敢諫淳于髠説之以隱曰國中有大鳥¶
止王之庭三年不蜚又不鳴王知此鳥何也王曰此鳥¶
不飛則已一飛沖天不鳴則已一鳴驚人於是乃朝諸¶
縣令長七十二人賞一人誅一人奮兵而出諸侯振驚¶
皆還齊侵地威行三十六年語在田完世家中威王八¶
年楚大發兵加齊齊王使淳于髠之趙請救兵齎金百¶
<pb:KR2a0008_WYG_034-2a>¶
斤車馬十駟淳于髠仰天大笑冠纓索絶王曰先生少¶
之乎髠曰何敢王曰笑豈有説乎曰今者臣從東方來¶
見道傍有穰田者操一豚蹄酒一盂而祝曰甌窶滿篝¶
汙邪滿車五榖蕃熟穰穰滿家臣見其所持者挾而所¶
欲者奢故笑之於是齊威王乃益齎黄金千鎰白璧十¶
雙車馬百駟髠辭而行至趙趙王與之精兵十萬革車¶
千乘楚聞之夜引兵而去威王大説置酒後宫召髠賜¶
之酒問曰先生能飲幾何而醉髠對曰臣飲一斗亦醉¶
<pb:KR2a0008_WYG_034-2b>¶
一石亦醉威王曰先生飲一斗而醉惡能飲一石哉其¶
説可得聞乎髠曰賜酒大王之前執法在傍御史在後¶
髠恐懼俯伏而飲不過一斗徑醉矣若親有嚴客髠帣¶
韝鞠&KR0957;侍酒於前時賜餘瀝奉觴上壽數起飲不過二¶
斗徑醉矣若朋友交遊久不相見卒然相覩歡然道故¶
私情相語飲可五六斗徑醉矣若乃州閭之㑹男女雜¶
坐行酒稽留六博投壺相引為曹握手無罰目貽不禁¶
前有墮珥後有遺簪髠竊樂此飲可八斗而醉二參日¶
<pb:KR2a0008_WYG_034-3a>¶
暮酒䦨合尊促坐男女同席履舄交錯杯盤狼籍堂上¶
燭滅主人留髠而送客羅襦襟解㣲聞薌澤當此之時¶
髠心最歡能飲一石故曰酒極則亂樂極則悲萬事盡¶
然言不可極極之而衰以諷諫焉齊王曰善乃罷長夜¶
之飲以髠為諸侯主客宗室置酒髠嘗在側其後百餘¶
年楚有優孟¶
優孟者故楚之樂人也長八尺多辯常以談笑諷諫楚¶
莊王之時有所愛馬衣以文繡置之華屋之下席以露¶
<pb:KR2a0008_WYG_034-3b>¶
牀啗以棗脯馬病肥死使羣臣䘮之欲以棺椁大夫禮¶
葬之左右争之以為不可王下令曰有敢以馬諫者罪¶
至死優孟聞之入殿門仰天大哭王驚而問其故優孟¶
曰馬者王之所愛也以楚國堂堂之大何求不得而以¶
大夫禮葬之薄請以人君禮葬之王曰何如對曰臣請¶
以彫玉為棺文梓為椁楩楓豫章為題湊發甲卒為穿¶
壙老弱負土齊趙陪位於前韓魏翼衛其後廟食太牢¶
奉以萬戸邑諸侯聞之皆知大王賤人而貴馬也王曰¶
<pb:KR2a0008_WYG_034-4a>¶
寡人之過一至此乎為之奈何優孟曰請為大王六畜¶
葬之以壠竈為椁銅歴為棺齎以薑棗薦以木蘭祭以¶
糧稻衣以火光葬之於人腹膓於是王乃使以馬屬太¶
官無令天下久聞也楚相孫叔敖知其賢人也善待之¶
病且死屬其子曰我死汝必貧困若往見優孟言我孫¶
叔敖之子也居數年其子窮困負薪逢優孟與言曰我¶
孫叔敖之子也父且死時屬我貧困往見優孟優孟曰¶
若無逺有所之即為孫叔敖衣冠抵掌談語歳餘像孫¶
<pb:KR2a0008_WYG_034-4b>¶
叔敖楚王及左右不能别也莊王置酒優孟前為壽莊¶
王大驚以為孫叔敖復生也欲以為相優孟曰請歸與¶
婦計之三日而為相莊王許之三日後優孟復來王曰¶
婦言謂何孟曰婦言慎無為楚相不足為也如孫叔敖¶
之為楚相盡忠為廉以治楚楚王得以霸今死其子無¶
立錐之地貧困負薪以自飲食必如孫叔敖不如自殺¶
因歌曰山居耕田苦難以得食起而為吏身貪鄙者餘¶
財不顧耻辱身死家室富又恐受賕枉法為姦觸大罪¶
<pb:KR2a0008_WYG_034-5a>¶
身死而家滅貪吏安可為也念為廉吏奉法守職竟死¶
不敢為非廉吏安可為也楚相孫叔敖持廉至死方今¶
妻子窮困負薪而食不足為也於是莊王謝優孟乃召¶
孫叔敖子封之寢丘四百戸以奉其祀後十世不絶此¶
知可以言時矣其後二百餘年秦有優旃¶
優旃者秦倡侏儒也善為笑言然合於大道秦始皇時¶
置酒而天雨陛楯者皆沾寒優旃見而哀之謂之曰汝¶
欲休乎陛楯者皆曰幸甚優旃曰我即呼汝汝疾應曰¶
<pb:KR2a0008_WYG_034-5b>¶
諾居有頃殿上上壽呼萬歳優旃臨檻大呼曰陛楯郎¶
郎曰諾優旃曰汝雖長何益幸雨立我雖短也幸休居¶
於是始皇使陛楯者得半相代始皇嘗議欲大苑囿東¶
至函谷闗西至雍陳倉優旃曰善多縱禽獸於其中宼¶
從東方來令麋鹿觸之足矣始皇以故輟止二世立又¶
欲漆其城優旃曰善主上雖無言臣固將請之漆城雖¶
於百姓愁費然佳哉漆城蕩蕩宼來不能上即欲就之¶
易為漆耳顧難為䕃室於是二世笑之以其故止居無何¶
<pb:KR2a0008_WYG_034-6a>¶
二世殺死優旃歸漢數年而卒¶
太史公曰淳于髠仰天大笑齊威王横行優孟摇頭而¶
歌負薪者以封優旃臨檻疾呼陛楯得以半更豈不亦¶
偉哉¶
　¶
　¶
　¶
　¶
<pb:KR2a0008_WYG_034-6b>¶
　¶
　¶
　¶
　¶
　¶
　¶
　¶
　班馬異同卷三十四¶
