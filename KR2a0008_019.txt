# -*- mode: mandoku-view -*-
#+TITLE: 班馬異同
#+DATE: 2015-09-23 09:41:31
#+PROPERTY: JUAN 19
<pb:KR2a0008_WYG_019-1a>¶
欽定四庫全書¶
　班馬異同卷十九¶
　　　　　　　　　　　　　宋　倪思　編¶
呉王濞列𫝊第四十六　史記一百六¶
荆燕呉𫝊第五　　　　漢書三十五¶
呉王濞者高帝兄劉仲之子也高帝已定天下七年立¶
劉仲為代王而匈奴攻代劉仲不能堅守棄國亡間行¶
走雒陽自歸天子天子為骨肉故不忍致法廢以為郃¶
<pb:KR2a0008_WYG_019-1b>¶
合陽侯子濞封為沛侯高帝十一年秋淮南王英黥布¶
反東并荆地劫其國兵西渡淮擊楚高帝自將往誅之¶
劉仲子沛侯濞年二十有氣力以騎將從破布軍蘄西¶
㑹甀布走荆王劉賈為布所殺無後上患呉㑹稽輕悍¶
無壯王以填之諸子少乃立濞於沛為呉王王三郡五十¶
三城已拜受印高帝祖召濞相之謂曰若狀有反相心¶
獨悔業已拜因拊其背告曰漢後五十年東南有亂者¶
豈若邪然天下同姓為一家也慎無反濞頓首曰不敢¶
<pb:KR2a0008_WYG_019-2a>¶
㑹孝恵高后時天下初定郡國諸侯各務自拊循其民¶
呉有豫章郡銅山濞則即招致天下亡命者益盜鑄錢¶
東煑海水為鹽以故無賦國用富饒足孝文帝時呉太¶
子入見得侍皇太子飲博呉太子師傅皆楚人輕悍又¶
素驕博爭道不恭皇太子引博局提呉太子殺之於是¶
遣其䘮歸葬至呉呉王愠曰天下同一宗死長安即葬¶
長安何必來葬為復遣䘮之長安葬呉王由此是怨望¶
稍失藩臣之禮稱病疾不朝京師知其以子故稱病不¶
<pb:KR2a0008_WYG_019-2b>¶
朝驗問實不病諸呉使來輒繫責治之呉王恐為所謀¶
滋甚及後使人為秋請上復責問呉使者使者對曰王¶
實不病漢繫治使者數輩以故遂稱病且夫察見淵中¶
魚不祥今呉王始詐病疾及覺見責急愈益閉恐上誅¶
之計乃無聊唯上棄之而與更始於是天子乃皆赦呉¶
使者歸之而賜呉王几杖老不朝呉得釋其罪謀亦益¶
解然其居國以銅鹽故百姓無賦卒踐更輒與予平賈¶
歲時存問茂材賞賜閭里佗它郡國吏欲來捕亡人者¶
<pb:KR2a0008_WYG_019-3a>¶
訟頌共禁弗不予與如此者四三十餘年以故能使其¶
衆鼂錯為太子家令得幸皇太子數從容言呉過可削¶
數上書說孝文帝之文帝寛不忍罰以此呉王日益横¶
及孝景帝即位錯為御史大夫說上曰昔高帝初定天¶
下昆弟少諸子弱大封同姓故王孽子悼惠王王齊七¶
十餘二城庻弟元王王楚四十餘城兄子濞王呉五十¶
餘城封三庻孽分天下半今呉王前有太子之郄隙詐¶
稱病不朝於古法當誅文帝弗不忍因賜几杖徳至厚¶
<pb:KR2a0008_WYG_019-3b>¶
也不當改過自新乃迺益驕溢恣公即山鑄錢煑海水¶
為鹽誘天下亡人謀作亂逆今削之亦反不削之亦反¶
削之其反亟禍小不削之其反遲禍大三年冬楚王來¶
朝鼂錯因言楚王戊往年為薄太后服私姦服舍請誅¶
之詔赦罰削東海郡因削呉之豫章郡㑹稽郡及前二¶
年趙王有罪削其河間常山郡膠西王卬以賣爵事有¶
姦削其六縣漢廷臣方議削呉呉王濞恐削地無已因¶
欲以此發謀欲舉事念諸侯無足與計謀者聞膠西王¶
<pb:KR2a0008_WYG_019-4a>¶
勇好氣喜兵諸齊侯皆憚畏憚之於是乃使中大夫應¶
高誂口說膠西王無文書口報曰呉王不肖有宿夕夙¶
夜之憂不敢自外使使臣喻其驩愚心王曰何以教之¶
高曰今者主上興於姦飭於任用邪臣好小善聽信讒¶
賊擅變更律令侵奪削諸侯之地徴求滋多誅罰良善¶
重日以益甚里語有之曰䑛狧糠及米呉與膠西知名¶
諸侯也一時見察恐不得安肆矣呉王身有内病疾不¶
能朝請二十餘年常患見疑無以自白今脅肩累絫足¶
<pb:KR2a0008_WYG_019-4b>¶
猶懼不見釋竊聞大王以爵事有適過所聞諸侯削地¶
罪不至此此恐不得止削地而已王曰然有之子將奈¶
何高曰同惡相助同好相留同情相成求同欲相趨同¶
利相死今呉王自以為與大王同憂願因時循理棄軀¶
以除患害於天下億意亦可乎膠西王瞿然駭曰寡人¶
何敢如是今主上雖急固有死耳安得不戴事高曰御¶
史大夫鼂朝錯熒營惑天子侵奪諸侯蔽忠塞賢朝廷¶
疾怨諸侯皆有倍畔背叛之意人事極矣彗星出蝗蟲¶
<pb:KR2a0008_WYG_019-5a>¶
數起此萬世一時而愁勞聖人之所以起也故呉王欲¶
内以鼂朝錯為討誅外隨從大王後車彷徉方洋天下¶
所鄉者降所指者下天下莫敢不服大王誠幸而許之¶
一言則呉王率楚王畧函谷關守滎陽敖倉之粟距漢¶
兵治次舍須大王大王有幸而臨之則天下可并兩主¶
分割不亦可乎王曰善高歸報呉王呉王猶恐其不與¶
果乃身自為使者至使於膠西靣結約之膠西羣臣或¶
聞王謀諌曰(接下諸侯地/不能為漢)承一帝至樂也尚云不易今¶
<pb:KR2a0008_WYG_019-5b>¶
大王與呉西鄉第假令事成兩主分爭患乃始結益生¶
(連下王/不聽)諸侯之地不足能為漢郡什二而為畔叛逆以¶
憂太后非長䇿計也今(連上承/一帝)王弗不聽遂發使約齊¶
菑川膠東濟南濟北皆許諾而曰城陽景王有義攻諸¶
呂勿與事定分之耳諸侯既新削罰振震恐多怨鼂錯¶
及削呉㑹稽豫章郡書至則呉王先起兵膠西正月丙¶
午誅漢吏二千石以下膠西膠東菑川濟南楚趙亦然¶
皆反遂發兵西齊王後悔飲藥自殺畔背約城守濟北¶
<pb:KR2a0008_WYG_019-6a>¶
王城壞未完其郎中令劫守其王不得發兵膠西王膠¶
東王為渠率膠東與菑川濟南共攻圍臨菑趙王遂亦¶
反陰使匈奴與連兵七國之發也呉王悉其士卒下令¶
國中曰寡人年六十二身自將少子年十四亦為士卒¶
先諸年上與寡人比同下與少子等者皆發發二十餘¶
萬人南使閩越東越閩東越亦發兵從孝景帝前三年¶
正月甲子初起兵於廣陵西渉淮因并楚兵發使遺諸¶
侯書曰呉王劉濞敬問膠西王膠東王菑川王濟南王¶
<pb:KR2a0008_WYG_019-6b>¶
趙王楚王淮南王衡山王廬江王故長沙王子幸教寡¶
人以漢為賊臣錯無功天下侵奪諸侯之地使吏劾繫¶
訊治以僇侵辱之為故不以諸侯人君禮遇劉氏骨肉¶
絶先帝功臣進任姦人宄詿誑亂天下欲危社稷陛下¶
多病志失逸不能省察欲舉兵誅之謹聞教敝國雖狹¶
地方三千里人民雖少精兵可具五十萬寡人素事南¶
越三十餘年其王諸君皆不辭分其卒兵以隨寡人又¶
可得三十餘萬寡人雖不肖願以身從諸王南越直長¶
<pb:KR2a0008_WYG_019-7a>¶
沙者因王子定長沙以北西走蜀漢中告越楚王淮南¶
三王與寡人西靣齊諸王與趙王定河間河内或入臨¶
晉關或與寡人㑹雒陽燕王趙王固故與胡王有約燕¶
王北定代雲中摶轉胡衆入蕭關走長安匡正天子下¶
以安高廟願王勉之楚元王子淮南三王或不沐洗十¶
餘年怨入骨髓欲一壹有所出之久矣寡人未得諸王¶
之意未敢聽今諸王茍能存亡繼絶振弱伐暴以安劉¶
氏社稷之所願也敝呉國雖貧寡人節衣食之用積金¶
<pb:KR2a0008_WYG_019-7b>¶
錢脩兵革聚榖糧食夜以繼日三十餘年矣凡皆為此¶
願諸王勉用之能斬捕大將者賜金五千斤封萬戸列¶
將三千斤封五百戸裨將二千斤封二千戸二千石千¶
斤封千戸千石五百斤封五百戸皆為列侯其以軍若¶
城邑降者卒萬人邑萬户如得大將人戸五千如得列¶
將人户三千如得裨將人户千如得二千石其小吏皆¶
以差次受爵金佗封賜皆倍常軍法其有故爵邑者更¶
益勿因願諸王明以令士大夫弗不敢欺也寡人金錢¶
<pb:KR2a0008_WYG_019-8a>¶
在天下者往往而有非必取於呉諸王日夜用之弗不¶
能盡有當賜者告寡人寡人且往遺之敬以聞七國反¶
書聞天子天子乃遣太尉條侯周亞夫將三十六將軍¶
往擊呉楚遣曲周侯酈寄擊趙將軍欒布擊齊大將軍¶
竇嬰屯滎陽監齊趙兵初呉楚反書聞兵未發竇嬰未¶
行言故呉相袁爰盎盎時家居詔召入見(連下上問以/呉楚之計)¶
上方與鼂錯調兵笇軍食上問袁盎曰君嘗為呉相知¶
呉臣田禄伯為人乎今呉楚反於公意何如對曰不足¶
<pb:KR2a0008_WYG_019-8b>¶
憂也今破矣上曰呉王即山鑄錢煑海水為鹽誘天下¶
豪桀白頭舉事若此其計不百全豈發乎何以言其無¶
能為也袁盎對曰呉有銅鹽之利則有之安得豪桀而¶
誘之誠令呉得豪桀亦且輔王而為義不反矣呉所誘¶
皆無賴子弟亡命鑄錢姦人故相率誘以反亂鼂錯曰¶
袁盎䇿之善上問曰計安出盎對曰願屏左右上屏人¶
獨錯在盎曰臣所言人臣不得知也乃屏錯錯趨避東¶
廂恨甚恨上卒問盎(自上方與錯至此以下至無血刄/俱罷一段漢書入錯傳後文大同)¶
<pb:KR2a0008_WYG_019-9a>¶
(小/異)上問以呉楚之計盎對曰呉楚相遺書曰高皇帝王¶
子弟各有分地今賊臣鼂錯擅適過諸侯削奪之地故¶
以故反名為西共誅鼂錯復故地而罷方今計獨有¶
斬鼂錯發使赦呉楚七國復其故削地則兵可無毋血¶
刃而俱罷於是上嘿然良久曰顧誠何如吾不愛一人¶
以謝天下盎曰臣愚計無出此願上孰計之上從其議¶
遂斬錯語具在盎𫝊乃拜以盎為太常奉宗廟使呉王¶
呉王弟子徳侯為宗正(下接下/輔親戚)盎宻裝治行後十餘日¶
<pb:KR2a0008_WYG_019-9b>¶
上使中尉召錯紿載行東市錯衣朝衣斬東市(漢書自/宻裝至)¶
(此雜見/錯𫝊)則遣袁盎奉宗廟宗正輔親戚使告至呉如盎¶
策至呉呉楚兵已攻梁壁矣宗正以親故先入見諭呉¶
王使拜受詔呉王聞袁盎來亦知其欲說已笑而應曰¶
我已為東帝尚何誰拜不肯見盎而留之軍中欲刼使¶
將盎不肯使人圍守且殺之盎得夜出歩亡去走梁軍¶
遂歸報條侯將乘六乘𫝊㑹兵滎陽至雒陽見劇孟喜¶
曰七國反吾乘𫝊至此不自意全又以為諸侯已得劇¶
<pb:KR2a0008_WYG_019-10a>¶
孟劇孟今無動吾據滎陽滎陽以東無足憂者至淮陽¶
問故父絳侯故客鄧都尉曰策安出客曰呉兵銳甚難¶
與爭鋒楚兵輕不能久方今為將軍計莫若引兵東北¶
壁昌邑以梁委呉呉必盡銳攻之將軍深溝高壘使輕¶
兵絶淮泗口塞呉饟道彼使呉梁相敝而糧食竭乃以¶
全彊制其罷極破呉必矣條侯曰善從其策遂堅壁昌¶
邑南輕兵絶呉饟道呉王之初發也呉臣田禄伯為大¶
將軍田禄伯曰兵屯聚而西無佗竒道難以就立功臣¶
<pb:KR2a0008_WYG_019-10b>¶
願得五萬人别循江淮而上收淮南長沙入武關與大¶
王㑹此亦一竒也呉王太子諌曰王以反為名此兵難¶
以藉人藉人亦且反王奈何且擅兵而别多佗利害未¶
可知也徒自損耳呉王即不許田禄伯呉少將桓將軍¶
說王曰呉多歩兵歩兵利險漢多車騎車騎利平地願¶
大王所過城邑不下直棄去疾西據雒陽武庫食敖倉¶
粟阻山河之險以令諸侯雖毋無入關天下固已定矣¶
即大王徐行留下城邑漢軍車騎至馳入梁楚之郊事¶
<pb:KR2a0008_WYG_019-11a>¶
敗矣呉王問諸呉老將老將曰此少年椎鋒之計可耳¶
安知大慮乎於是王不用桓將軍計呉王專并將其兵¶
未渡淮諸賓客皆得為將校尉行問候司馬獨周丘不¶
得用周丘者下邳人亡命呉酤酒無行呉王濞薄之弗¶
不任周丘乃上謁說王曰臣以無能不得待罪行間臣¶
非敢求有所將也願得請王一漢節必有以報王王乃¶
予之周丘得節夜馳入下邳下邳時聞呉反皆城守至¶
𫝊舍召令令入户使從者以罪斬令遂召昆弟所善豪¶
<pb:KR2a0008_WYG_019-11b>¶
吏告曰呉反兵且至至屠下邳不過食頃今先下家室¶
必完能者封侯至矣出乃相告曰下邳皆下周丘一夜¶
得三萬人使人報呉王遂將其兵北略城邑比至城陽¶
兵十餘萬破城陽中尉軍聞呉王敗走自度無與共成¶
功即引兵歸下邳未至疽癰發背死二月中呉王兵既¶
破敗走於是天子制詔將軍曰蓋聞為善者天報之以¶
福為非者天報之以殃高皇帝親表垂功徳建立諸侯¶
幽王悼恵王絶無後孝文皇帝哀憐加恵王幽王子遂¶
<pb:KR2a0008_WYG_019-12a>¶
悼恵王子卬等令奉其先王宗廟為漢藩國徳配天地¶
明並日月而呉王濞倍背徳反義誘受天下亡命辠人¶
亂天下幣稱病疾不朝二十餘年有司數請濞罪孝文¶
皇帝寛之欲其改行為善今乃與楚王戊趙王遂膠西¶
王卬濟南王辟光菑川王賢膠東王雄渠約從謀反為¶
逆無道起兵以危宗廟賊殺大臣及漢使者迫劫萬民¶
夭伐殺無罪燒殘民家掘其丘冢壟甚為虐暴虐今卬¶
等又重逆無道燒宗廟鹵御物朕甚痛之朕素服避正¶
<pb:KR2a0008_WYG_019-12b>¶
殿將軍其勸士大夫擊反虜擊反虜者深入多殺為功¶
斬首捕虜比三百石以上者皆殺之無有所置敢有議¶
詔及不如詔者皆要斬初呉王之渡淮與楚王遂西敗¶
棘壁乘勝而前銳甚梁孝王恐遣六將軍擊呉之又敗¶
梁兩將軍士卒皆還走梁梁數使使報條侯求救條侯¶
不許又使使惡愬條侯於上上使人告條侯救梁復又¶
守便宜不行梁使韓安國及楚死事相弟張羽為將軍¶
乃得頗敗呉兵呉兵欲西梁城守堅不敢西即走條侯¶
<pb:KR2a0008_WYG_019-13a>¶
軍㑹下邑欲戰條侯壁不肯戰呉糧絶卒飢數挑戰遂¶
夜犇條侯壁驚東南條侯使備西北果從西北不得入¶
呉大敗士卒多饑死乃畔散於是呉王乃與其麾戯下¶
壯士數千人夜亡去渡江淮走丹徒保東越東越兵可¶
萬餘人乃使人收聚亡卒漢使人以利啗東越東越即¶
紿呉王呉王出勞軍即使人鏦殺呉王盛其頭馳𫝊以¶
聞呉王子子華太子駒亡走閩越呉王之棄其軍亡也¶
軍遂潰往往稍降太尉條侯及梁軍楚王戊軍敗自殺¶
<pb:KR2a0008_WYG_019-13b>¶
三王之圍齊臨菑也三月不能下漢兵至膠西膠東菑¶
川王各引兵歸國膠西王乃袒徒跣席槀飲水謝太后¶
王太子徳曰漢兵逺還臣觀之已罷可襲願收大王餘¶
兵擊之不勝乃而逃入海未晚也王曰吾士卒皆已壞¶
不可發用弗不聽漢將弓高侯穨當遺王書曰奉詔誅¶
不義降者赦除其罪復故不降者滅之王何處須以從¶
事王肉袒叩頭漢軍壁謁曰臣卬奉法不謹驚駭百姓¶
乃苦將軍逺道至于窮國敢請葅醢之罪弓高侯執金¶
<pb:KR2a0008_WYG_019-14a>¶
鼓見之曰王苦軍事願聞王發兵狀王頓首膝䣛行對¶
曰今者鼂朝錯天子用事臣變更高皇帝法令侵奪諸侯¶
地卬等以為不義恐其敗亂天下七國發兵且以誅錯¶
今聞錯已誅卬等謹以罷兵歸將軍曰王茍以錯為不¶
善何不以聞及未有詔虎符擅發兵擊義國以此觀之¶
意非徒欲誅錯也乃出詔書為王讀之讀之訖曰王其¶
自圖之王曰如卬等死有餘罪遂自殺太后太子皆死¶
膠東菑川濟南王皆死伏誅國除納于漢酈將軍圍攻¶
<pb:KR2a0008_WYG_019-14b>¶
趙十月而下之趙王自殺濟北王以劫故得不誅徙王¶
菑川初呉王首反并將楚兵連齊趙正月起兵三月皆¶
破滅獨趙後下復置元王少子平陸侯禮為楚王續元¶
王後徙汝南王非王呉故地為江都王¶
太史公贊曰呉王之王由父省也擅山海之利能薄賦¶
歛以使其衆以擅山海利逆亂之萌自其子興爭技發¶
難卒亡其本親越謀宗竟以夷隕鼂錯為國逺慮禍反¶
近身袁盎權說初寵後辱故古者諸侯地不過百里山¶
<pb:KR2a0008_WYG_019-15a>¶
海不以封毋親夷狄以疏其屬蓋謂呉邪防此矣鼂錯¶
為國逺慮禍反及身毋為權首反將受其咎豈謂盎錯¶
哉邪¶
　¶
　¶
　¶
　¶
　¶
<pb:KR2a0008_WYG_019-15b>¶
　¶
　¶
　¶
　¶
　¶
　¶
　¶
　班馬異同卷十九¶

